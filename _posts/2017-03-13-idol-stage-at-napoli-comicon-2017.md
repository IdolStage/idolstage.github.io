---
layout: post
status: publish
published: true
title: Idol Stage @ Napoli Comicon 2017
date: 2017-03-13 14:00:00 +0100
categories:
- Annunci
tags:
- napoli comicon
- live
image: napoli-comicon17.png
---

**Idol Stage**, in collaborazione con **AnimeClick.it** e **Associazione Ochacaffè**, è lieto di annunciarvi l’evento idol live al Napoli Comicon 2017.

Idol Stage è il progetto che si è affermato come il vero punto di riferimento per le idol in Italia. L’obiettivo di questo progetto è di diffondere la cultura idol e la musica pop giapponese sui principali palchi italiani, in particolare quelli delle fiere del fumetto. 
Saranno quattro giorni all'insegna della musica J-pop dove le nostre idol si esibiranno in una serie di performance canore live sul palco dell’Asian Village, iniziando da venerdì 28 aprile per continuare con sabato 29 aprile, domenica 30 aprile e concludere lunedì 1 maggio.

L’evento sarà aperto da _Utau Yume_, cantante “idol” ormai famosa a livello nazionale per il suo strepitoso talento, ha calcato i maggiori palchi delle fiere italiane ed è pronta a tornare sul palco del Napoli Comicon 2017. A seguire le _Kira Kira Candy_ duo formato nel 2016 che ha subito conquistato il pubblico grazie alla loro solarità e al calore delle loro voci. Saliranno sul palco anche i _K-Host_, duo formato da Haru e Angelo, che animati dalla loro grandissima passione per la musica J-pop è riuscito a comporre diversi inediti durante l’arco dell’anno. Seguirà _Chiizu Dreamer_ idol emergente che ha fatto il suo debutto alla fine del 2016, si è subito imposta grazie alla sua grinta riuscendo a realizzare il suo sogno di entrare nel mondo idol. Arriverà poi _Watanabe Rei_ (formerly Rinmei Rii), la piccola idol è entrata giovanissima nel mondo della musica J-pop, la sua voce dirompente stupisce ogni volta il suo pubblico che la segue sempre più numeroso. Tornerà sul palco dell’Asian Village anche _Shoujy_, vincitrice del contest canoro “The Idol Master 2016”, si è inserita di diritto nel florido panorama idol italiano, il suo ritorno al Napoli Comicon 2017 è attesissimo. Quest’anno invece tocca alla giovane _Hikari_ debuttare sul palco dell’Asian Village. Si è creata un vasto numero di fan grazie al suo ingresso nel maid café “Maidolls Team Nyan” dove ha coltivato il suo talento per il canto e per la danza.

Hikari però non sarà da sola a debuttare, farà da apripista per l’iniziativa chiamata “**Idol Stage #wannabeidol**”. Per questo Napoli Comicon 2017 infatti è prevista anche una serie di esibizioni canore dedicate alle idol emergenti appassionate della musica giapponese che vogliono dar prova del loro talento sul palco dell’Asian Village.

![Idol Stage #wannabeidol](/public/images/idol-stage-wannabeidol.png){:class="img-responsive"}

La partecipazione è aperta a tutti i singoli e gruppi che vogliano intraprendere la carriera idol, portando cover e/o pezzi originali in lingua giapponese. Basterà inviare un’email _entro e non oltre il 7 aprile 2017_ all'indirizzo email [info@idolstage.it](mailto:info@idolstage.it) con le seguenti informazioni:
* nome e cognome, e recapito telefonico, di ogni partecipante al gruppo
* nome d’arte usato per l’esibizione
* titolo e interprete della canzone che verrà interpretata e coreografata
* giorni in cui si è disponibili per l’esibizione (rispetto alle date della fiera)
* video del provino contenente il brano (con e senza base musicale) e la coreografia

Ad inizio aprile saranno contattati i partecipanti che avranno passato la nostra selezione. Verrà inviata una email con il giorno e l’orario dell’esibizione assieme al tempo a disposizione che avranno per esibirsi. Il nostro consiglio è di preparare almeno 2 brani con relativa coreografia.

Nel giorno dell'esibizione i partecipanti per confermare la loro presenza dovranno recarsi al nostro stand, vicino a quello di AnimeClick.it all’interno dell’Asian Village, _entro le ore 11.00 pena l'annullamento della loro esibizione_. Chi dovesse arrivare in fiera oltre questo termine dovrà avvisarci entro la stessa ora tramite email o telefonicamente e presentarsi allo stand il prima possibile.

Le attività di Idol Stage non finiscono qui, si terranno sessioni di **Meet&Greet** con le idol a seguito dei live e proseguiranno attività ricreative varie. Inoltre Idol Stage sarà coinvolto in una conferenza a tema idol nella quale sarà esaminato l’attuale panorama idol italiano, ponendo delle domande alle idol italiane del progetto Idol Stage. 
