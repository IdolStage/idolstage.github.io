---
layout: post
status: publish
published: true
title: Idol Stage @ Lucca Comics & Games 2017
date: 2017-10-19 18:30:00 +0100
categories:
- Annunci
tags:
- lucca comics
- live
image: idol-stage-lucca17.png
---

**Idol Stage**, col supporto di **OchaCaffè**, è pronto per il grande ritorno nelle magnifiche ambientazioni medievali lucchesi. Questa stupenda location fantasy farà da sfondo ancora una volta alle esibizioni delle nostre idol, che con le loro magiche voci saranno capaci di incantare il pubblico. Con entusiasmo dunque siamo lieti di annunciare la propria nostra presenza a Lucca Comics & Game 2017.

Il progetto Idol Stage si è affermato come vero punto di riferimento per le idol in Italia. Lo scopro primario di Idol Stage è diffondere la cultura idol e tutto il panorama della musica pop giapponese sui principali palchi italiani con un occhio di riguardo per le fiere del fumetto. L’evento all’interno del Lucca Comics & Game 2017 permetterà di godere di cinque giorni, dall’1 al 5 novembre, di intrattenimento votato alla musica j-pop sul palco del Japan Stage (Fun Stage), situato nei pressi della Japan Town (Via Bacchettoni, Baluardo San Salvatore).

Quest’anno Idol Stage ha deciso di aumentare notevolmente le idol presenti sul palco, infatti durante la kermesse si esibiranno il doppio delle artiste rispetto agli anni passati e come sempre per queste occasioni speciali ci saranno delle “new entry”, infatti per Lucca Comics & Game 2017 debutteranno per la prima volta sul palco con Idol Stage ben 5 nuove idol!

_Crescent Moon_, _EGO_, _Meiko_, _Wan Wan Wonder_ e _Zerio_ sono ansiose di presentarsi e di illuminare i cuori dei fan di Idol Stage. Ad accompagnare questi giovani talenti ci saranno ovviamente le nostre idol “veterane”. In prima fila troveremo la nostra dolce _Chiizu Dreamer_ che in un anno dal suo debutto è riuscita ad emozionare il pubblico facendolo innamorare con la sua melodiosa voce. Accanto a lei ci sarà anche la nostra _Utau Yume_, cantante idol affermata che durante l’arco dell’anno ha pubblicato ben due singoli inediti _“I Want You Back”_ e _“Be Free”_ che sono stati accolti calorosamente dai suoi fan. Torna anche il mitico duo delle _Kira Kira Candy_ che con la loro solarità e calore ha conquistato il pubblico della scorsa edizione del Lucca Comics & Games. Rivedremo anche _Shoujy_, il suo talento esplosivo gli ha permesso di farsi strada nel panorama idol nazionale ed non vediamo l’ora di incontrarla per la prima volta sul palco del Japan Stage. A seguire ci sarà anche _Watanabe Rei_, la nostra piccola idol che dopo un ingresso in tenerà età in questo mondo idol è stata capace di far maturare negli anni il suo talento e la sua voce. Dopo un esordio in grande stile siamo felici di confermare anche la presenza di _Merodii R_, con il suo stile davvero unico sarà sicuramente in grado di stupire il pubblico di questo Lucca Comics & Games 2017. Ultima ma non meno importante idol di questo evento è la giovane _Zekyu_ che ha iniziato la sua carriera in un recente evento nella capitale, dove fin da subito si è fatta valere con la sua stupenda voce.

L'appuntamento è dunque al Japan Stage (Fun Stage) tutti i giorni del Lucca Comics & Games, **dall’1 al 5 novembre, dalle 15.15 alle 16.45**. A seguito dei live sarà possibile incontrare le nostre idol vicino al palco, saranno sicuramente felicissime di incontrare i loro fan e magari scattare qualche foto con loro così da rendere questa edizione di Lucca Comics davvero indimenticabile.
